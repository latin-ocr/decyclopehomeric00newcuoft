Creta condiderunt vinum secum portantes. Qua ex insula
incolae vinum vitiumque culturam ferentes venerunt Naxum,
deinde Chium, unde in Thraciam iter haud longum fuit.
Deinde multos post annos fortasse, multo tamen prius quam
carmina epica composita sunt, Chii coloni in Thraciae oram
deducti novum cultum Liberi tulerunt ad incolas, qui Apollinem
antea venerabantur. Sed difficile est dictu accuratius, quando
ac quo modo Apollo et Bacchus uno loco culti sint. At mos
erat, ut de posterioribus saltem temporibus traditum est,
colonis Graecis conservare templa regionesque deis sacras in
hostium terris postquam alienos populos subegerunt. Cur
enim fieri non potest ut Bacchi cultores in templum Apollinis
sic recepti sint et ut eius religio praevaluerit? Etenim facile
est intellectu, quo pacto templi servis saltem remanere
licuerit, cum sacerdotibus sane non licuerit. Sed etiam fieri
potest ut Chii Liberi cultores in pace, non bellis gestiS, ad
Thracas novum cultum tulerint nova sacra eos docentes
gradatim per tempus longum. Itaque Maro, qui filius Bacchi
vocabatur, etiam sacerdos Apollinis esse poterat, et vicissim
altera gens, quae Apollinem coluerat, veluti Satrae, non
invita, sed sua sponte novum vini deum in ternplum recipere
atque eodem tempore aliqua sacra usumque oraculorum dei
retinere poterat nomine mutato.

Sed ut regrediamur ad rem ipsam, Euripides cum Marone
conectit Silenum, Bacchi comitem, qui statim meminit se olim
infantem puerum bracchiis saepe tenentem educavisse (Cyc.
141—142):

ΟΔ. καὶ μὴν Μάρων μοι πῶμ’ ἔδωκε, παῖς θεοῦ.

ΣΕΙ. ὃν ἐξέθρεψα ταῖσδ’ ἐγώ ποτ’ ἀγκάλαις

ΟΔ. ὁ Βακχίου παῖς, ὡς σαφέστερον μάθῃς,
Cuius vini plenum in Odyssea Ulixes magnum culleum e
navi transportat, quarn narrationem Euripides imitatur, sed
ita commutatam, ut culleus primo Sileno, postea Polyphemo
oblatus divina quadam vi auctus eo plus vini praebere dicatur
quo plus ex eo haustum sit. Sic enim, si post versum 146 cum
Kirchhoffio lacunam duorum vel plurium iamborum ponimns,
versum 147 verisimile est interpretandum esse:

