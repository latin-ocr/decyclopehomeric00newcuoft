—ffiss

Cyclopum domicilia, actos esse dicit. Cum autem Silenum
eiusque comites in scaenam produceret, necesse erat poetam
novas has personas aliquomodo cum fabula Cyclopia con-
iungere. Quod ita fecit, ut Silenum et satyros captos Poly-
phemo servientes eiusque greges pascentes fingeret, quo
munere in Odyssea Polyphemus, quippe qui solus sit, ipse
fungitur. Nihil igitur negoti ei restat nisi sciscitandi utrum
omnia a servis recte parata sint necne. Praeterea Cyclopes
omnes unoculi (μονῶπες) sunt filii Neptuni, qui homines occidere
eorumque carnem edere solent, in Odyssea Polyphemus solus
Neptuni filius appellatur neque ceteri aut humana carne ali
aut unoculi esse dicuntur.

Quaerendo autem ac respondendo⁴⁰ ea efficiuntur in
Euripidis fabula, quae in Odyssea longis narrationibus explicata
sunt; quibus actionibus ioci obscaeni et rustici qui satyros
decent adduntur. De grege autem monendum est apud
Homerum esse oves et capellas, boves nullos; Euripidem
contra de bobus et ovibus dicere capris omissis, quod quin
ab Euripide consilio factum sit dubitari non potest, ne si
capros in scaenam produxisset, illi confunderentur cum satyris,
qni ipsi quoque pellibus hirsutis induti erant. Ac fieri potest,
nt pecudes quae per scaenam actae sunt homines fuerint
pellibus vestiti. Satyris autem ut in scaena remanere liceat
praeter eos poeta tragicus alios servos (προσπόλουςᾘῐ addit,
qui pecudes in specu curent, et contra Homeri exemplum in
satyrorum fabula canes venaticos⁴² Cyclopi attribuit, qui
venandi causa foris tenetur dum Ulixes adveniat.

Quod ad fructus terrae attinet, non neglegendum est in
Odyssea insulam Cyclopiam triticum hordeum uvas sua sponte
proferre, quibus cibo ac potu Polyphemus uti possit, Euripidem
contra mentionem nemsi-umentorum facere nec vini, quo melius

40 Cf. Cgse. 115—124 cum Od. ι 105-115. qnos Homeri versus
Euripides artissime sequitur.

4¹ Cf. Cgsc. 83. πρόσπολοι fuerunt eliani servi scaenici, quibus
Euripides dramatis· personis usus esse videtur.

42 Of. Cgyc. 130, φροῦδος πρὸς Αἴτνῃ θῆρας ἰχνεύων κυσίν.

