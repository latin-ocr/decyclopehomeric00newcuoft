—14—

videtur etiam dignior esse cui fides habeatur quam Rhada—
manthus inferorum iudex iustissimus. Duobus igitur ex
numero sociorum Ulixis trucidatis cenam crudelissime sibi
parat. Ulixes deinde egressus una cum satyris et sociis, ut
omnes liberaret, constituit Polyphemum vino Maronico in-
ebriatum oculo privare palo igni adusto. Tum vero cantat
chorus laetus et se iactat virtute ac fortitudine, dum Ulixes
intus post prandium horridum vinum dulce effundit potandum
Polyphemo. Hic postea egreditur ad ceteros Cyclopes iturus
ut illi secum potent, sed a Sileno ut vinum sibi solus retineat
ei persuadetur. Tantam igitur copiam vini ab Ulixe accepit
ut postremo Silenum tanquam Ganymedem in speluncam
rapiat. Iam parant omnes Polyphemum excaecare dormientem.
Sed satyri ignavi animo deficiunt, ita ut necesse sit Ulixes
ipse una cum sociis rem perficIat, satyris cantu hortantibus.
Quo facto Cyclops e specu ruit oculo privatus et a choro
illuditur, cum huc atque illuc eat ut hospitem Neminem
manibus petat. Cuius adversarii nomen verum postquam
comperit, veteris oraculi meminit, quo praedictum erat ipsum
ab Ulixe aliquando lumine privatum iri, iratus autem eum
lapide magno ferire studet. Contra satyri laetantur quod
brevi vela facturi sunt una cum Ulixe, ut pristino domino
Baccho serviant.

d. Fabulae Euripideae argumentum cum narratione
Homerica comparatur.

Iam paullo accuratius fabulam Euripideam cum Ocl. libro
nono componamus, ut appareat quatenus Euripides secutus
sit Homeri exemplum, quatenus ex suo hauserit ingenio.
Neque mirum est, quod Euripides saepe fabulas traditas
neglegit ac proprias vias ingreditur, quia ea erat cupiditate
res violentissime novandi, ut pro rationis humanae dignitate et
pro iure propugnaret3 erat enim philosophorum illorum opinioni
addictus, qui rationi soli omnia tribuenda esse statuentes
rerum naturam etiam naturae legibus explicare studebant³⁹.

 

³⁷²²* (js. A. W. VERBA LL, Euripides tlte Rationalist, Cambridge, 1895.

