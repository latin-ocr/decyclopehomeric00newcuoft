 

 

Introductio.

Fabulae populares quae sunt de heroibus mythicis oriuntur
et crescunt annis volventibus, praesertim antequam litteris
mandatae sunt. Qui eas narrant ex suo quisque ingenio non-
nulla vel addunt vel mutant, sicut naturam indolemque eorum
decet. Quales enim et qnam multi casus Thesei Persei
Herculis! Quam variae narrationes de eorum origine referuntur
ac parentibus! De Hercule quidem feruntur sescentae fabulae
quae inter se contradicunt quarumque natura ac forma temporis
cursu mutantur. Quam dissimiles varii typi Gorgonis Medusae
fuerint, permultis antiquae artis operibus clare ostenditur.
Sed optimum exemplum fabulae, quae crescens per longum
tempus mutatur, nescio an mytlius praebeat Cyclopis Polyphemi.
Eiusmodi enim mythi originem trahere solent ex mirabilibus
narrationibus nautarum et mercatorum qui terras longe remotas
visunt et populos barbaros ac peregrinos mores cognoscunt,
perverse sane saepius, et audiunt incertiora quae relata sunt
'de monstris quae versantur in regionibus prorsus longinquis.
Illae autem narratiunculae postea in patriam illatae aliae ab
alio narrantur, nepotum memoriae traduntur, fama augentur,
donec poeta aliquis ingeniosus eis formam det certam. Sic
Homerus primus fabulam quae est de Polyphemo atque Ulixe
cum historia belli Troiani coniunxit, alii vero scriptores eandem
auctam ac mutatam tractaverunt usque ad Euripidem, qui
narratione Homerica usus fabulam satyricam composuit. Pro-
positum igitur nobis est hunc mythum in artis operibus ac
litteris traditum usque ad finem saeculi a. Ch. n. quinti per-
sequi, nt corrigamus nonnullas falsas opiniones quae de Cyclope
pervulgantur, ac demonstremus quatenus aliis auctoribus usus
sit Euripides.

1

