—13—

Plura vero de eis narrat Herodotus libro IV 13—27, ubi legimus
Aristeam Arimaspos homines unoculos (ἄνδρας μονοφθάλμους)
ultra fines Issedonum habitare dixisse ³⁸. Sed utrum in
Polyphemo describendo Euripides, qui unum solum oculum
media in fronte situm Cyclopi tribuit, Hesiodum secutus sit
an Cratinum an Aristeam in medio relinquendum est. Ob-
servandum autem est oum imprimis Homerum secutus fabulam
Cyclopiam in scaenam produceret, tamen et Polyphemo unum
tantum oculum tribuisse et aliis in rebus eum aliter reprae-
sentavisse, atque apud Homerum factum est.

Quo melius postea Cyclopem Euripideum cum Homerico
comparemus, qualem poeta scaenicus protulerit brevi ex-
ponamus. Silenus et satyri eius comites Polyphemo serviunt,
qui Aetnaeo in specu habitat, ita ut Silenus ipse speluncam
curare prandiumque parare domino cogatur, satyri contra
greges pascant, qui victus post vitam illam iucundissimam
inter Liberi comites peractam eis miserrimus est. Dum
Cyclops procul una cum canibus venatur, Silenus et satyri,
cum iam greges domum agerent, Ulixem eiusque socios con-
spiciunt, qui portant vasa vacua, sibi obviam euntes. Deinde
ex conloquio Sileni atque Ulixis cognoscimus Graecos cibum
rogare, euius nihil adest praeter lac caseos agnos. Iamque
Ulixes Sileno vinum praebens persuaserat ut haec venderet,
cum subito Polyphemus inopinato redit eosque opprimit. Qui
ubi Graecos, qui in antrum fugerant, et servos perturbatos
animadvertit et agnos in porta ligatos, unde ille tumultus
ortus sit interrogat. Silenus autem cum Graecos incusat, ille
assos eos edere vult, cum cibo silvestri satiatus humanam
carnem iam diu desideraverit. Silenus enim quamquam de
Graecis eorumque conamine insolenter mentitur, tamen illi

33 Cf. PAUSANIAS, ἶ 24. (3, εἶναι δὲ ’Λριλιιασῑιοῦς μὲν ἄνδρας
μονοφθάλμους ἐκ γειέτῆςς et
AESCH. From. 804,
————— τόν Te μουνῶπα στρατὸν
Ἀριμασπόν; et
ORIGENES, c. Cels. ΠΙ 26, unde apparet Pindarum quoque
Arimaspos respexisse.

