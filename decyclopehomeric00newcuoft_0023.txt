Hunc ad finem fabulas multas recoxit totas, quibus imprimis
πάθος humanum monstraret, cum veteres poetae potius ἦθος
hominum ostendissent. Unde intellegemus Euripidem cum
mythum Cyclopium ad fabulam comicam componendam de-
legeret, quamquam narratione Homerica utebatur, tamen aut
Hesiodum secutum esse et poetas nOVOS, nt Cratinum, qui
fabulae Cyclopiae novas res videntur addidisse, aut, sane
legibus scaenicis saepe coactum, permulta ipsum immutavisse
et novavisse quam habuit materiem. Difficile enim erat
gravem narrationem epicam in actiones comicas ita digerere,
ut dignae viderentur quae in scaenis agerentur.

Atque priusquam ea quae in fabula Euripidea aguntur
cum narratione Homerica comparemus, nonnullas res singulas
proferemus quibus poetae aut discrepant aut consentiunt.

Cyclopes enim Homerici cum Hesiodeis, qui Iovi fulgura
conficiunt atque officinam sub Aetna monte ardenti habent,
cum coniungerentur, factum est ut a recentioribus poetis,
velut ab Euripide, domicilium Polyphemi eiusque fratrum in
Sicilia insula poneretur, quod Homerus in narratione fabulosa
non significavit. Ulixes eniin Troia profectus quod itor con-
fecerit his verbis ipse depingit (Ocl. ι 77-81);

ἱστοὺς στησάμενοι ἀνα θ’ ἱστία λεύκ’ ἐρύσαντες
ἥμεθα, τὰς δ’ α’νεμός τε κυβερνῆταί τ’ ἴθυνον.
καί νύ κεν ἀσκηθὴς ἱκόμην εἐ, πατρίδα γαῖαν·
ἀλλα με κῦμα ῥόος τε περιγνάμπτοντα Μαλειαν
καὶ Βορέης ἀπέωσε, παρέπλαγξεν δὲ Κυθήρων.
Boreas igitur eum ab Ithaca repellit ut per mare erret quoad
Cyclopum terram nescio ubi sitam adeat. Euripides autem
cum Silenum cursum, quo Bacchum a praedonibus raptum
secutus sit, depingentem faciat similibus usus verbis his
(Cyn. 14—16):
ἤδη ’δὲ Μαλέας πλησίον πεπλευκότας
ἀπηλιώτης ἄνεμος ἐμπνεύσας δορὶ
ἐξέβαλεν ἡμᾶς τήνδ’ εἐ, Αἰτναίαν πέτραν,
tamen Silenum et comites satyros subsolano ad occidentem
versus ab eodem promontorio Malea ad litora Aetnaea,

